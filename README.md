# Product biografie - Rijksmuseum ticketflow 

![Happy Flow van de ticketstraat](https://user-images.githubusercontent.com/33430655/84995585-79f5bc80-b14c-11ea-849b-a1d1b169dc70.gif)

### Inhoudsopgave
* [Het team](#Het-team)
* [Github repository & design rationale](#Github-repository-&-design-rationale)
* [Debriefing & presentaties ](Debriefing-&-presentaties )
* [Logboek](#Logboek)
* [Mijn rol binnen het team en het project](#Mijn-rol-binnen-het-team-en-het-project)
* [Het proces](#Het-proces)
* [De werkwijze](#De-werkwijze)
* [De planning](#De-planning)
* [Testen met screen reader gebruikers](#Testen-met-screen-reader-gebruikers)
* [Code](#Code)
* [Uitprobeersels](#Uitprobeersels)
* [Onderzoeken](#Onderzoeken)
* [Gemaakte schetsen](#Gemaakte-schetsen)
* [Design, code en proces reviews](#Design,-code-en-proces-reviews)
* [Reflectie](#Reflectie)

### Het team
- [Mohamad Al Ghorani](https://github.com/MohamadAlGhorani)
- [Wouter van der Heijde](https://github.com/Mokerstier)
- [Manouk Kappé](https://github.com/ManoukK)

### Github repository & design rationale 
- [Repository](https://github.com/Mokerstier/Rijksmuseum-Ticketflow)
- [Design rationale](https://github.com/Mokerstier/Rijksmuseum-Ticketflow/wiki/Design-rationale)
- [Prototype](https://rijks-ticket-flow.herokuapp.com/)

### Debriefing & presentaties 
- [Mijn eigen debriefing](https://github.com/ManoukK/meesterproef-1920/wiki/Debriefing-ticketflow)
- [Presentatie debriefing (PDF)](https://github.com/ManoukK/meesterproef-1920/files/4818881/Debriefing.pdf)
- [Eind presentatie (PDF)](https://github.com/ManoukK/meesterproef-1920/files/4818882/Eind.presentatie.ticketflow.pdf)

### Logboek
Elke dag heb ik (geprobeerd) bij te houden wat ik die dag heb gedaan. Niet altijd is mij dit even goed gelukt en ik zal misschien sommige dagen ook een paar dingen hebben gedaan die niet in het logboek staan maar zo krijg je wel een goede indruk van mijn dagen. 

Mocht je het niet helemaal willen lezen, hieronder beschrijf ik mijn rol binnen het team en het project. Dit slaat goed op mijn logboek en zo krijg je met iets minder leeswerk een duidelijk beeld van wat ik heb gedaan tijdens deze 5 weken.  

[Bekijk hier mijn Logboek](https://github.com/ManoukK/meesterproef-1920/wiki/Logboek)

### Mijn rol binnen het team en het project
Voor dit project heb ik me voornamelijk bezig gehouden met de design vakken binnen deze minor. Dit lag mij sowieso al meer en wilde hier dan ook dieper op ingaan. Omdat ik deze kant interessanter vind ging ik er al een beetje automatisch naar toe. Hieronder vertel ik beknopt waar ik me met dit project heb bezig gehouden. In de loop van mijn product biografie zal ik hier wat dieper op ingaan. 
- Testplan maken & testen met gebruikers.
- Semantische html en css (waaronder animaties, reduce motion, hover en focus).
- Focus element in beeld houden.
- Onderzoeken doen.
- Documentatie. Zowel de readme als de design rationale. 
- Testen met de screen reader in ons prototype.
- Het implementeren van aria en verder bezig houden met de toegankelijkheid.
- Samen met Mohamad en Wouter de date picker gemaakt met de data uit de api. 

Zoals je dus ziet zijn mijn werkzaamheden niet erg technisch. Ik heb me meer gericht op de gebruiker, de vriendelijkheid en de toegankelijkheid van ons prototype. 

### Het proces
Het proces voor dit project verliep heel soepel. De samenwerking binnen het team was heel fijn en we waren ook echt een team. Ook verliep de samenwerking tussen ons en de opdrachtgever heel goed. We zaten in een slack channel met hen wat ons de mogelijkheid bood om vragen te stellen tussen de wekelijkse gesprekken door. 

Ons “werkritme” was eigenlijk steeds van vrijdag tot vrijdag. Dit komt omdat we vrijdag middag met Q42 bespraken wat we die week hadden gedaan waarop zij feedback konden geven. Na het gesprek overlegden we met elkaar hoe de feedback gingen aanpakken en wat we de volgende keer wilde laten zien. Zo verliep met grote lijnen ons project. 

### De werkwijze 
Elke dag begon ik zelf om half 10, dit was ook mijn ritme geworden van de minor. Rond half 11/11 uur waren we allemaal compleet en spraken we af op discord en bespraken we even kort wat we gingen doen. We belde de hele dag en namen altijd van 12 tot 1 pauze. Persoonlijk vond ik het heel prettig om de hele dag in een call te zitten. Dit hield mij gefocust en we konden heel makkelijk iets delen met elkaar omdat je direct bereikbaar was. Niet alleen dat was prettig maar dit zorgde er ook voor dat we wisten waar iedereen zich mee bezighield en konden we dat ook af en toe aan elkaar laten zien. Rond 5 uur was onze werkdag vaak klaar. Het gebeurde wel eens dat we iets langer doorgingen of dat we na het avondeten weer afspraken. Eerlijk gezegd heb ik dat zelf niet vaak gedaan. Ik ging soms wel door tot 6 uur maar zelf heb ik zelden doorgewerkt in de avond. Dat zit niet in mijn ritme en ik kan dat gewoon niet. Ik ben een ochtendmens en werk daarom dan ook liever al vanaf 9 uur/half 10. Dit werd gerespecteerd binnen het team en ik heb zelf niet ervaren dat dit ons werk en/of communicatie heeft belemmerd. 

Niet altijd vond ik het even handig om de hele dag in een call te zitten. Als ik me bezig hield met de documentaties, schetsen of testplan stapte ik even uit de call om me goed te kunnen concentreren en kwam ik weer terug als ik klaar was. Ik was dan wel bereikbaar via slack voor als er iets aan de hand was. 

Issues die we samen gingen oplossen waren ook goed te doen. 1 iemand deelde dan het scherm en de rest keek en dacht mee. Dit vond ik goed werken. Natuurlijk niet idealer dan in de klas maar het was niet vervelend. Daarnaast deden we dit ook met de screenreader. Dat was heel grappig om te doen. Ik was degene die de screen reader het beste kon besturen van ons drie dus ik had mijn computer geluid voluit zodat iedereen mee kon horen. Het was wel vervelend dat als de screen reader praatte ik niemand anders kon horen. Het werkte lastig en ook vrij moeizaam maar we kwamen eruit! Dit zou wel veel idealer zijn als we in de klas konden werken. 

### De planning
Wij, als team, werkte nooit echt met een strakke planning. We maakte issues aan in de repository van het project, zette de namen erbij wie die issues gingen oplossen en we maakte gebruik van het projectbord. 

Elke dag rond half 10 startte we de dag en bespraken we even kort wat je ging doen. Het gebeurde dus ook vaak dat je verder ging waar je gister mee bezig was. Vrijdag nadat het gesprek met Q42 bespraken we wat we de komende week wilde doen en wat we de volgende vrijdag wilde laten zien. Op deze manier kregen we een goede indruk van wat we gingen doen en wie het ging doen. Je zou denken dat dit soort gesprekken worden gevoerd op een maandagochtend alleen voor ons was het fijner om dit gelijk na de feedback van Q42 te bespreken. 

We lieten elkaar altijd even weten als je een issue had opgelost en als je met een nieuwe issue aan de slag ging. Dit werkte heel prettig omdat zo iedereen op de hoogte blijft van de voortgang. 

Later in het proces hadden we onderscheid gemaakt tussen belangrijke en niet belangrijke issues waardoor de planning een klein beetje verschoof. Eerst tackelde we alle belangrijke punten en vervolgens, toen we nog een paar dagen over hadden keken we naar de “extraatjes”. 

Persoonlijk probeerde ik elke dag wel een doel of 3 te stellen. Meestal verkeek ik me op de hoeveelheid werk en was ik er toch veel langer mee bezig dan dat ik zelf dacht. Dit had geen effect op de samenwerking en we kregen hierdoor ook geen achterstand alleen voor mezelf was dat aan het begin wel even frustrerend. Ik merkte al na een week dat ik hier realistischer in werd en kon hierdoor beter inschatten hoe lang ik er mee bezig was. Dit zorgde er dan ook voor dat ik in mijn hoofd er rustiger aan kon gaan zitten. Ik merkte dan ook dat gehaast aan het project zitten voor mij niet heeft gewerkt!

### Testen met screen reader gebruikers
Om tot een goed, bruikbaar prototype te komen hebben we getest met 3 verschillende screenreader gebruikers. Ik heb hiervoor een testplan geschreven en was ik ook degene die de gesprekken leidden. Dit was namelijk een van mijn leerdoelen die ik wilde behalen. 

Alle tests zijn opgenomen met toestemming van de testers. Daarnaast hebben Wouter en Mohamad mee geschreven en notities gemaakt. Uit deze notities heb ik nog een korte samenvatting per test geschreven die je hieronder kan lezen. Uit de notities hebben wij gekeken wat de problemen waren en of dat iets is wat we moesten oplossen. Niet alle problemen waren op te lossen. Soms kon dat technisch gewoon stomweg niet en soms was het iets wat iemand persoonlijk graag wilde zien. Omdat we voor iedereen ontwerpen moesten we erop letten dat het geen exclusive design werd.

Het testen was enorm interessant en erg waardevol geweest voor ons prototype. Hierdoor hebben we veel meer stappen kunnen maken dan we zelf konden bedenken. Het testen zorgde voor meer issues in onze repo maar ook voor een veel sterker en waardevoller eindproduct naar de opdrachtgevers toe. 

Ik maakte me aan het begin nog wel zorgen over het testen. Vooral omdat dit remote moest. We hebben het ook remote gedaan en uiteindelijk is dat allemaal goed gegaan. Het opstarten van een test was wel erg lastig voor degene met wie we wilde testen. Dat kwam ook omdat onze testpersonen al niet zo handig waren met de screenreader en dan moesten ze ook nog eens in een meeting komen, scherm delen en een prototype testen. We hielpen hen er goed bij en soms was het dan even nodig om met elkaar te bellen. Ik vond dit wel een goed leermoment voor de volgende keer, ook al is dit natuurlijk wel een bijzondere, unieke situatie. 

- [Het testplan](https://github.com/ManoukK/meesterproef-1920/wiki/Test-plan:-Rijksmuseum-ticketflow)
- [Testen met Hannes](https://github.com/ManoukK/meesterproef-1920/wiki/Testen-met-Hannes)
- [Testen met Roger](https://github.com/ManoukK/meesterproef-1920/wiki/Testen-met-Roger)
- [Testen met Jesse](https://github.com/ManoukK/meesterproef-1920/wiki/Testen-met-Jesse)

### Code
Ik ben niet van plan alle code van dit project uit te leggen die ik heb geschreven. Zo heb ik bijna alle css geschreven, waarvan het meeste niet interessant is. Daarom licht ik hieronder een aantal stukken code uit die (voor mij) wat interessanter zijn. Hier zitten ook geslaagde uitprobleersels tussen. 

<details>
<summary>Datepicker</summary>
<br>
Wij hebben met z’n drieën aan de datepicker gezeten. Ik wilde heel graag leren hoe zoiets in elkaar zit en daarom ben ik de code gaan “schrijven”. Het was meer dat Mohamad en Wouter vertelde wat ik moest schrijven omdat ik dit kennis nog niet had en hierdoor heb ik ontzettend veel geleerd! Om de datepicker optimaal te laten werken hebben we het verbonden aan de api van het rijksmuseum. Zo heeft jouw aantal gekozen tickets en de rondleiding effect op de dagen en tijden van de datepicker. Omdat elke keuze ook weer effect heeft op de volgende vraag komen pas de “antwoorden” voor de volgende vraag naar voren als je een keuze hebt gemaakt op deze vraag. Als jij graag op donderdag 25 juni wilt krijg je andere tijden naar voren dan als je op vrijdag 26 juni wilt. Wij hebben gewerkt in modules en de code van de datepicker staat dan ook in een aparte javascript bestand. Omdat het ontzettend veel code is link ik hieronder het bestand. 

[De code van de datepicker](https://github.com/Mokerstier/Rijksmuseum-Ticketflow/blob/master/src/js/datePicker.js)
</details>

<details>
<summary>Scroll into view</summary>
<br>
Terwijl ik zelf de focus in ons prototype aan het testen was, vond ik het irritant dat de focus op een gegeven moment uit beeld ging. Voor blinden mensen is dit natuurlijk niet erg, zij horen wel waar ze zijn en hoe ze verder kunnen komen. Alleen er zijn ook mensen die wel kunnen zien en ook gebruik maken de focus en toetsenbord. Zoals ik het al irritant vind kon ik me goed voorstellen dat het voor hen ook heel vervelend zou zijn. Daarom heb ik een scroll into view code gebruikt zodat de focus altijd in beeld blijft. Het stukje code heb ik [hier](https://stackoverflow.com/questions/34672091/center-focused-element-of-webpages-vertically) gevonden en deze heb ik ook gebruikt. Deze code heb ik wel geupdate want het was verouderd waardoor het eerst niet werkte.


```js
   document.documentOffsetTop = function () {
        return this.offsetTop + ( this.offsetParent ? this.offsetParent.documentOffsetTop() : 0 );
    };
    
    document.scrollIntoViewCenter = function () {
        window.scrollTo( 0, this.documentOffsetTop() - (window.innerHeight / 2 ) );
    };
    
    window.addEventListener("keyup", function(e){
        focusCenter(e)
    });
    
    function focusCenter(e) {
        if (e.keyCode == 9) {  
            document.activeElement.scrollIntoView({behavior: "smooth", block: "center"})
        }
    };
```
</details>

<details> 
<summary>Selecteren met enter</summary>
<br>
Een van de punten die we uit het testen haalde was dat er behoefte is om met enter te selecteren. Dit komt vanuit de gewoonte dat je op knoppen kan klikken met enter. Mohamad en ik hebben dit toegepast en nu kan je met enter selecteren maar ook met spatie, wat de standaard knop daarvoor is. 

Het selecteren met enter hebben we alleen toegepast op checkboxes en radio buttons. Op linkjes is dit al mogelijk. Het probleem was dat als we een algemene code hiervoor schreven je ook naar de volgende pagina ging als je een checkbox selecteerde, checkboxes en radiobuttons reageren dan ineens als linkjes. Dit is natuurlijk niet wat we wilde en hebben daarom een preventDefault op gezet. Alleen dan had je het probleem weer dat je niet naar de volgende pagina kon met een linkje. Daarom hebben we in de code alleen gefilterd op checkboxes en radiobuttons om deze problemen te voorkomen.

```js
    window.addEventListener("keypress", function(e){
        enter(e)
    })

    function enter(e){
        if(e.key == "Enter"){
            let focus = document.activeElement
            if(focus.attributes.type.nodeValue == "checkbox" || "radio"){
                e.preventDefault()
                focus.click()
            }
        }
    }
```
</details> 

<details> 
<summary>Reduce motion</summary>
<br>
Voor de ticketflow hadden we een aantal mooie animaties gemaakt voor als iemand hovert of ergens de focus op heeft. Als feedback hierop moesten we ook nadenken voor als mensen geen animaties wilde zien. Hiervoor heb ik de media query reduce motion gebruikt. De animaties heb ik binnen die media query geplaatst en zolang er niet bekend is of iemand dit uit heeft gezet worden de animaties getoont. Als iemand dit wel uit heeft gezet krijgt de gebruiker geen animaties te zien maar wel basis hover en focus styling. Dit heb ik ook getest door mijn animaties uit te zetten en dan op die manier te kijken wat ik miste. Zo heb ik ook getyled voor als je de animaties uit hebt staan. De code hiervoor kan je [hier](https://github.com/Mokerstier/Rijksmuseum-Ticketflow/blob/master/src/css/focus-hover-styling.less) vinden. Het is een best lang stuk code, naar mijn mening iets te lang om het hieronder te tonen. 

</details> 

<details> 
<summary>Van Buttons naar Div’s</summary>
<br>
Tijdens het testen kwamen wij erachter dat een aantal buttons heel overbodig waren voor mensen die gebruik maken met de screenreader. Deze buttons werden eigenlijk alleen geactiveerd als je eroverheen hoverde en we hadden gebruik gemaakt van aria dat als die button de focus heeft iets wordt voorgelezen. Toch dachten mensen tijdens het testen dat zij erop moesten klikken. Als ze dat deden gebeurde er niks (wat klopt) en dat vonden ze heel raar en verwarrend. Dit probleem hebben we met het team besproken en we kwamen op het idee om gewoon divs te gebruiken in plaats van buttons. Deze hebben we omgezet en alles werkte nog zoals we het bedoelde. 

Ik laat hier geen code zien want dat is niet zo interessant. Het enige wat veranderde van de button tag naar een div tag. 

</details> 

<details> 
<summary>Formulier stylen</summary>
<br>
Het probleem bij het stylen van het formulier in stap 5 was dat het standaard op rood stond. Dat komt omdat alle inputs required zijn en als er niks is ingevuld is dat “slecht”. Ik had al gebruik gemaakt van :valid en :invalid. Deze heb ik een groene en rode styling gegeven. De default heb ik gestyled met :placeholder-shown. Als de placeholder zichtbaar is dan wordt deze styling dus toegepast. Hierdoor moest het hele formulier wel een placeholder hebben maar dat was niet storend.
   
   
```css
form[action="/zesde-stap"] section > fieldset > input:valid,
form[action="/zesde-stap"] #country:valid {
    background-color: #e8ffd9;
    border: 2px solid #8cc152;
}

form[action="/zesde-stap"] section > fieldset > input:invalid,
form[action="/zesde-stap"] #country:invalid {
    background-color: #feedec;
    border: 2px solid #da4453;
}

form[action="/zesde-stap"] section > fieldset > input:placeholder-shown {
    background-color: white;
    border: 2px solid #718875;
}
```
#### Default fomrulier 
![Schermafbeelding 2020-06-25 om 15 02 51](https://user-images.githubusercontent.com/45541885/85725038-0aa43d80-b6f5-11ea-8eca-d49742a9a026.png)

#### Nadat je gegevens hebt ingevult 
![Schermafbeelding 2020-06-25 om 15 03 17](https://user-images.githubusercontent.com/45541885/85725055-0d9f2e00-b6f5-11ea-8ed6-f0f0f24510de.png)

</details> 

<details> 
<summary>Hover en focus</summary>
<br>
Ik heb veel verschillende hover en focus styling/animaties gemaakt. De code hiervan kan je [hier](https://github.com/Mokerstier/Rijksmuseum-Ticketflow/blob/master/src/css/focus-hover-styling.less) vinden. De code zelf is niet erg bijzonder vind ik zelf. Ik vind het vooral belangrijk dat ik heb nagedacht over de consistentie tussen hover en focus. Deze tip kreeg ik van Vasilis en eigenlijk moet je er vanuit gaan dat de hover een minder opvallende styling is van focus. Om dit te creëren ben ik ook gaan schetsen, gewoon op papier. Wij maken gebruik van veel verschillende onderdelen die niet allemaal hetzelfde zijn. Ik heb dan ook besloten om hiervoor andere animaties en styling te maken. De basis focus is wel bijna altijd hetzelfde, een opvallende border om het element heen wat de focus heeft. 

#### Hover
![Schermafbeelding 2020-06-25 om 15 15 53](https://user-images.githubusercontent.com/45541885/85727161-12fd7800-b6f7-11ea-8b07-a05ef41958b7.png)
#### Focus
![Schermafbeelding 2020-06-25 om 15 16 01](https://user-images.githubusercontent.com/45541885/85727167-14c73b80-b6f7-11ea-814e-f5ebf58dbefb.png)

#### Hover
![Schermafbeelding 2020-06-25 om 15 16 36](https://user-images.githubusercontent.com/45541885/85727309-2f99b000-b6f7-11ea-9c77-ad47f1b66943.png)
#### Focus
![Schermafbeelding 2020-06-25 om 15 16 43](https://user-images.githubusercontent.com/45541885/85727324-3294a080-b6f7-11ea-977c-9a3cc01b21af.png)

#### Hover
![Schermafbeelding 2020-06-25 om 15 17 07](https://user-images.githubusercontent.com/45541885/85727390-40e2bc80-b6f7-11ea-8e26-fb90d127578c.png)
#### Focus
![Schermafbeelding 2020-06-25 om 15 17 01](https://user-images.githubusercontent.com/45541885/85727404-43ddad00-b6f7-11ea-8001-7f135e5ab8ac.png)
</details> 

<details> 
<summary>ARIA: Informatie button laten voorlezen</summary>
<br>
Wij wilde dat de informatie button werd getriggerd zodra daar de focus op staat. Zo wilde we voorkomen dat deze informatie word geskipt. Dit hebben wij gedaan met aria-describedby. Dit werkt aan de hand van een bijhorende ID zodat de screenreader weet welke content moet worden voorgelezen als hier de focus op ligt. Dit werkt erg goed. Helaas werkt elke screenreader natuurlijk anders en kwamen we tijdens 1 test erachter dat het dus niet altijd werkt. Het is natuurlijk erg lastig om dit ook weer te testen, vooral met de korte tijd die wij nog hadden. Toch vind ik het wel interessant en belangrijk om te weten dat ook hier, in screenreaders, weer verschillen zitten. 
   
```html
<div aria-label="extra informatie" tabindex="0" type="button" class="iBtn" aria-describedby="tooltip<%= a %>">i</div>
<p class="tooltip" id="tooltip<%= a %>"><%= articlesAdditional[a].Description %></p>
```
</details> 

<details> 
<summary>Het voor laten lezen van de prijzen en het aantal tickets</summary>
<br>
Om mensen die niet of slecht kunnen zien op de hoogte te houden. Hebben we ervoor gezorgd dat de prijzen, totaal aantal geselecteerde tickets en het totaalbedrag wordt voorgelezen door de screenreader.

Dankzij de aria-controls zeggen wij dat die een relatie heeft met de section waarin de prijzen worden berekend en weer gegeven. Elke keer als er iets veranderd worden de nieuwe waardes voorgelezen. 

```html
<select aria-label="Aantal <%= articles[a].Name %>" aria-controls="ticketInfo" name="ticketType[<%-a%>]" id="">
```

Om het voor de screenreader en voor mensen die wel zien alle informatie duidelijk te maken hebben we een aantal spans "onzichtbaar" gemaakt. Ze zijn er nog wel en worden door de screenreader voorgelezen alleen je kan ze niet meer zien. Zo is bijvoorbeeld dit stukje: <span>en</span> niet zichtbaar op de website maar omdat het ook goed moet klinken hebben we dit er wel in gezet. 

```html
<section id="ticketInfo">
    <p> 
        <% if(ticketCount){ %>
            <output id="aantal-first-step" class="block-right" role="status" aria-live="polite"> <span></span> Totaal aantal tickets: <%= ticketCount %></output>
        <% } else { %>
            <output id="aantal-first-step" class="block-right" role="status" aria-live="polite"> <span></span></output>
        <% } %>
        </p>  
        <p>
            <% if(totalPrice){ %>
            <output id="total-first-step" class="block-right" role="status" aria-live="polite" data-price-raw="<%=totalPriceRaw%>"> <span>en</span> Totale prijs: <%= totalPrice %></output>
            <% } else { %>
                <output id="total-first-step" class="block-right" role="status" aria-live="polite"> <span>en</span> Totale prijs: €38.00</output>
            <% } %>
        </p>
        <% if(startTimeChoice !== null){ %>
        <p>
            <output id="start-time-choice" class="block-right" role="status" aria-live="polite"> <span>gereserveerde</span>Datum: <date><%= new Date(startTimeChoice).toLocaleString() %></date></output>
        </p>
        <% } %> 
</section>
```
</details> 

<details> 
<summary>ARIA: de countdown aankondigen</summary>
<br>
Om je bestelling af te ronden heb je 25 minuten de tijd. Dit is ook belangrijk om te weten als je blind bent natuurlijk! Voor deze informatie hebben wij gebruik gemaakt van aria alert. Deze kondigt aan dat je 25 minuten hebt als je op deze pagina komt. Het is ook niet te missen want het wordt verteld zodra je op de pagina komt. Dit kan misschien agressief overkomen maar de mensen bij het testen hadden er geen last van. 

```html
<section class="timeCountdown">
   <p role="alert">Je hebt voor <date><%= new Date(startTimeChoice).toLocaleString() %></date>, <%= ticketCount %> tickets gereserveerd, uw reservering vervalt na <time datetime="00:25">25:00</time> minuten</p>
</section>
```
</details> 

<details> 
<summary>ARIA: binnen een link niet alles laten voorlezen</summary>
<br>
het eerste probleem die mensen tegen kwamen tijdens het testen was dat het a-linkje in de eerste stap heel onduidelijk was. Dit kwam omdat de inhoud werd voorgelezen en het begon al met een plaatje waar blinde mensen niks aan hebben. We hadden de link een title gegeven met de gedachte dat alleen die dan werd voorgelezen door de screenreader maar dit was niet zo. We hebben besloten om een aria-label er aan toe te voegen, wat ervoor zorgt dat de rest van de inhoud niet meer wordt voorgelezen. Dit werkte heel goed en we kregen hierdoor ook de mogelijkheid iets duidelijker te zijn door bijvoorbeeld “klik hier” erachter te zetten. De volgende tester wist dan ook gelijk wat hij moest doen en raakte helemaal niet in de war van de verdere inhoud van de link. 

```html
<a aria-label="Kom je alleen? klik hier." class="only-flow-link" href="/tweede-stap?groupChoice=only&javascript=0" title="Alleen op je eigen tempo">
   <img src="/assets/images/RijksFotos/tourtype3special.jpg" alt="Een foto een vrouw in het rijksmuseum die kijkt naar een schilderij">
   <h3>Alleen op je eigen tempo</h3>
</a>
```

</details> 

### Uitprobeersels
Hieronder vind je de probeersels die niet in dit project zitten. De redenen zijn eigenlijk allemaal hetzelfde. Het werkt helaas niet. Omdat het niet ondersteund wordt door (bijna) alle browsers of omdat het de internet regels overschrijdt. 

<details> 
<summary>Inverted colors</summary>
<br>
Tijdens het testen met Roger vertelde hij dat hij de navigatie moeilijk kon zien. Roger maakt gebruik van de screenreader maar is niet volledig blind. Door veel in te zoomen kan hij nog wel (met moeite) lezen. Hij heeft in zijn settings aan staan dat alle kleuren inverted moet zijn. Dit is prettiger voor zijn ogen omdat hij gevoelig is voor licht. Omdat onze navigatie een zwarte achtergrond had en de bezochte stappen groen waren, was dit niet zo’n handige combinatie om te inverten. Om dit op te lossen wilde van de media query gebruik maken die naar deze setting kijkt. Mohamad en ik waren hier mee bezig en het werkte steeds maar niet. Toen zijn we op caniuse.com gaan kijken en het blijkt dat dit heel slecht word ondersteund. [Zie hier het resultaat](https://caniuse.com/#search=inverted-colors). Om deze reden hebben we dit uiteindelijk er maar niet ingezet. 

</details> 

<details> 
<summary>Alles met de tab bereiken</summary>
<br>
Tijdens het testen kregen we te horen dat mensen het prettig vinden om alles met de tab te kunnen bereiken. Ook de checkboxes en radio buttons. Dit wilde wij implementeren maar het was gek genoeg gewoon onmogelijk om dit voor elkaar te werken. Radio buttons moet je gewoon altijd met de pijltjes selecteren. Deze ontdekking bracht ons wel in een lastig conflict. De mensen bij wie we dat zagen hebben weinig ervaring met de screenreader en weten niet beter dan de tab te gebruiken alleen niet alles kan je dus met de tab bereiken. Wij hebben er voor gekozen om bij dit soort punten een instructie te geven dat ze nu verder moeten navigeren met de pijltjes toetsen. Dit is niet ideaal maar tijdens het testen was het niet heel erg. Je moet alleen wel hopen dat mensen de screenreader laten uitlezen voordat ze iets doen en dat is wel een grote gok. Toch hebben we wel iets gedaan aan het probleem en het zou mooi zijn als we later een betere oplossing hiervoor bedenken. 

Deze informatie hebben we in de legend gezet want dit word voorgelezen zodra iemand de fieldset binnen komt. 

```html
<legend aria-label="Plan hier jouw bezoek voor het Rijksmuseum. Kies uit <%=availableExpoId.length%> opties met de pijltjes toetsen.">Plan hier jouw bezoek voor het Rijksmuseum</legend>
```
</details> 

<details> 
<summary>Focus-visible</summary>
<br>

Terwijl ik bezig was met de focus irriteerde ik me eraan dat elke keer als ik de muis gebruik, ik ook de focus zag als ik ergens op klikte. Dit wilde ik niet. Vasilis gaf me als tip om gebruik te maken van focus-visible. Na heel lang proberen kwam ik erachter dat het heel slecht ondersteund wordt. [Kijk hier maar](https://caniuse.com/#search=focus-visible). Ik ben toen verder gaan kijken en kwam een library tegen die ervoor zorgt dat dit wel op elke browser werkt. Het gebruik maken van een library werd helaas door een code docent afgeraden en heb me er toch maar bij neergelegd dat je zo nu en dan een ronde border ziet. 

Als dit een losstaand project was, dus niet vanuit school, dan had ik zeker die library gebruikt. Of in ieder geval gepitcht bij de opdrachtgevers. 
</details> 

### Onderzoeken
Voor dit project heb ik twee onderzoeken gedaan die waardevol waren. De eerste onderzoek gaat over de huidige ticketflow van het Rijksmuseum en hoe toegankelijk deze is voor de screenreader. Dankzij dit onderzoek kregen wij een goede eerste indruk wat zich nu afspeelt en wat wij moeten verbeteren. Ook heeft dit ons goed geholpen met de eerste stappen zetten naar een toegankelijke en vriendelijke ticketflow. 

Het tweede onderzoek heb ik halverwege dit project gedaan, voordat we begonnen met het implementeren van aria. Ik heb gekeken naar wat er allemaal mogelijk is met aria en daaruit heb ik de dingen eruit gehaald die wij goed konden gebruiken. Dit onderzoek zorgde ervoor dat we tijdens het implementeren snel even een beknopte documentatie konden lezen om te weten hoe het werkt. De schilde veel tijd en discussie. Soms wat een aria iets ingewikkelder en zochten we uiteindelijk wel naar uitgebreidere documentatie online. Dit onderzoek zorgde er ook voor dat we sneller konden beginnen met het implementeren. We wisten al van te voren globaal waar we wat konden gebruiken. Ook dit scheelde veel tijd. 

- [Onderzoek met de screenreader](https://github.com/ManoukK/meesterproef-1920/wiki/Ticketflow-screen-reader-toetsenbord-onderzoek)
- [Wat we kunnen gebruiken wat betreft toegankelijkheid (Aria onderzoek)](https://github.com/ManoukK/meesterproef-1920/wiki/Wat-kunnen-wij-gebruiken-om-het-toegankelijker-te-maken-(met-aria))

### Gemaakte schetsen 
Voor dit project hoefde ik niet veel te schetsen. Veel was al “klaar” en helemaal in de huisstijl  van het Rijksmuseum. Toch heb ik wel een aantal schetsen gemaakt. Bijvoorbeeld voor de ticketflow en het selecteren van de tickets. Dit zijn iets complexere elementen in het project waar Q42 en het Rijksmuseum ook mee worstelde. Ook heb ik schetsjes gemaakt voor de hover en focus states. Dit vond ik makkelijker om eerst even op papier te zetten. In de wiki geef ik wat meer uitleg bij mijn schetsen. 

[Mijn gemaakte schetsen voor dit project](https://github.com/ManoukK/meesterproef-1920/wiki/Schetsen-van-het-project)

### Design, code en proces reviews
Per review heb ik een kort stukje beschreven over mijn vragen en welke antwoorden in daarvoor kreeg. Voor de rest bespreek ik ook een klein beetje hoe het gesprek zelf verliep. 

#### Design review
Met dit project zat ik zelf meer op het design dan de code. Ik merkte dat het voor mij dan ook wat makkelijker was om design vragen te stellen. Ook hier heb ik de meeste vragen aan Vasilis gesteld. Niet alleen omdat hij wist waar ik mee bezig was maar ook omdat hij meer verstand heeft van toegankelijkheid. De meeste vragen gingen hier dan ook over. 

Ik vond het leuk en interessant om over design specifieke dingen te vragen. De antwoorden die ik terug kreeg waren ook erg waardevol voor het project. 

- [Design review deel 1](https://github.com/ManoukK/meesterproef-1920/wiki/Design-review-deel-1)
- [Design review deel 2](https://github.com/ManoukK/meesterproef-1920/wiki/Design-review-deel-2)
- [Design review deel 3](https://github.com/ManoukK/meesterproef-1920/wiki/Design-review-deel-3)

#### Code review
Bij de code reviews vond ik het lastig om goede vragen te stellen waar ik wat aan had. Als ik nu zo terug kijk ben ik naar mijn idee te veel in detail gegaan. Ook heb ik veel antwoorden gekregen waar ik verder niks mee heb gedaan. Dit omdat sommige oplossingen toch niet handig bleken of dat het uit tests naar voren kwam dat hoe we het nu hebben beter is. 

Dit betekend niet dat ik niks heb geleerd van de code reviews. Ik kreeg juist interessante oplossingen alleen achteraf had ik voor dit project er niet zo veel aan. 

Ik besloot om bij Janno elke keer mijn vragen te stellen. Dit heb ik gedaan zodat hij up to date kon blijven van mijn project en dit zorgde er wel voor dat hij beter wist waar ik mee bezig was en dus ook betere oplossingen kon geven.

- [Code review deel 1](https://github.com/ManoukK/meesterproef-1920/wiki/Code-review-deel-1)
- [Code review deel 2](https://github.com/ManoukK/meesterproef-1920/wiki/Code-review-deel-2)
- [Code review deel 3](https://github.com/ManoukK/meesterproef-1920/wiki/Code-review-deel-3)

#### Proces review met Q42
Voor mezelf wilde ik ook graag de gesprekken met Q42 documenteren. Deze heb ik proces review genoemd zodat het mooi tussen de code en design review past. De gesprekken vonden bijna altijd plaats op vrijdag. Het verliep verrassend goed op remote afstand. We konden makkelijk ons scherm delen en laten zien waar we mee bezig waren. We hadden niet vaak dat we van te voren gingen bespreken wie wat ging zeggen waardoor het meer een natuurlijk gesprek werd dan echt een presentatie. We liepen door ons prototype heen legde uit wat we hadden gedaan of waar we mee bezig waren waarop Q42 feedback kon geven. De feedback probeerde ik altijd te noteren en na het gesprek zaten we ook altijd na te bespreken wat we wilde doen met de feedback. 

- [Proces review deel 1](https://github.com/ManoukK/meesterproef-1920/wiki/Proces-review-met-Q42-deel-1)
- [Proces review deel 2](https://github.com/ManoukK/meesterproef-1920/wiki/Proces-review-met-Q42-deel-2)
- [Proces review deel 3](https://github.com/ManoukK/meesterproef-1920/wiki/Proces-review-met-Q42-deel-3)
- [Proces review deel 4](https://github.com/ManoukK/meesterproef-1920/wiki/Proces-review-met-Q42-deel-4)
- [Proces review deel 5](https://github.com/ManoukK/meesterproef-1920/wiki/Proces-review-met-Q42-deel-5)

### Reflectie
Voor dit project heb ik 3 leerdoelen uitgekozen waar ik wat meer aandacht aan wilde geven. Per leerdoel beschrijf ik hoe het is gegaan en wat het verschil is tussen praktijk en theorie. 

#### Leerdoel 1. Progressive enhancement 
![Schermafbeelding 2020-06-26 om 12 14 33](https://user-images.githubusercontent.com/45541885/85846792-ad68c480-b7a6-11ea-8fdb-237ba86198c2.png)

Dit leerdoel vond ik eerlijk gezegd best moeilijk om aan te houden. Ik merkte dat ik al snel naar css en javascript overstapte. In de eerste week had ik dan ook html met css volledig nagemaakt van hoe de huidige ticketflow eruit ziet.

 Later in het proces zette ik af en toe de css uit en zo kwam ik er ook achter dat ik de navigatie niet zo netjes had gemaakt. Ik had alle linkjes niet netjes in een lijstje gezet. Ook kwam ik erachter dat ik fieldsets had gebruikt met daarin subkopjes. Die konden veel beter een legend tag krijgen. Wat bleek? Dit soort kleine toevoegingen hadden een hele grote, fijne impact voor mensen die met de screenreader werken. Ik wist wel dat semantische html en css goed was voor de toegankelijkheid maar ik had het nooit zelf echt gemerkt. 

Naast de semantische html heb ik wel veel nagedacht over bepaalde dingen die niet overal ondersteunt worden. Zo heb ik bijvoorbeeld gewerkt met focus in plaats van focus-visible (zie uitprobeersels). Niet alleen dat maar ook worden de animaties niet overal ondersteund. Dit is niet erg want je kan ook zonder fancy animaties de website gebruiken. 

Dit is wel echt een principe wat je in het proces heel snel kan vergeten. Ik ben het nog niet gewend om op die manier te werk te gaan waardoor ik automatisch snel naar css en javascript stap. Het is ook nog eens zo dat in de praktijk de opdrachtgever of leidinggevende af en toe mee kijkt. Nu was het elke vrijdag online maar ik kan me ook goed voorstellen dat je op kantoor de druk voelt om al snel iets moois te maken met css en javascript, die druk al ik althans wel voelen. 

#### Leerdoel 2. Een test opzetten
![Schermafbeelding 2020-06-26 om 12 14 42](https://user-images.githubusercontent.com/45541885/85846848-c07b9480-b7a6-11ea-88f5-bdd7c46ffbd7.png)

Een van de dingen wat ik echt graag wilde leren was het testen van ons prototype. Ik was voorheen nog niet zo zeker over mijn test-kunsten maar na dit project is daar wel verandering in gekomen. Voor het testen heb ik een testplan gemaakt. Die is misschien wat te uitgebreid voor het testen zelf maar ik vond het wel fijn om wat extra informatie te vertellen over dit project voor als het Rijksmuseum of Q42 het testplan ook wilde lezen. 

Voor het testen probeerde ik de tester wat op zijn gemak te stellen door een kort babbeltje te houden. Ik vertelde even over het project en dat de tester hardop mag nadenken en dat niks fout is. Daarna vertelde ik het scenario waarin de tester zich kon inspelen. Dit ging eigenlijk altijd heel goed. Af en toe werden een paar details vergeten zoals de leeftijd van de kinderen maar dat was helemaal niet erg. Dan vertelde ik dat ook gewoon. Per stap vertelde ik de opdracht. Nadat een opdracht was uitgevoerd hadden we het nog even kort over wat er goed en minder goed ging. Dit was wel fijn voor mij en voor de testers zelf want het zat dan nog vers in hun hoofd. Hierdoor kregen we hele goede feedback en konden we duidelijk de issues in kaart brengen. Daarna introduceerde ik de volgende opdracht en zo ging het eigenlijk de hele tijd. Aan het einde had ik ook nog een aantal vragen maar omdat we tijdens het testen al heel veel hadden besproken waren er aan het einde vaak geen op- of aanmerkingen. 

Zoals in de rubric hierboven staat moet ik ook nog een conclusie schrijven met do’s en dont’s voor het testen. Dat heb ik niet gedaan. Dit vind ik ook meer vakgericht en dit zal je ook niet elke keer doen als je een prototype gaat testen met anderen. 

Ik vind wel dat het testen in de praktijk wat moeilijker gaat. Tijdens de vakken testte ik met Larissa. Je had dus al een testpersoon en het was eigenlijk al voorgeschoteld voor je. Het is toch moeilijker om in de praktijk een testpersoon te vinden die blind is en die natuurlijk tijd heeft. Ik ben dan ook heel dankbaar dat Vasilis en Q42 ons hebben geholpen met het zoeken naar testpersonen want anders was het ons nooit gelukt! Daarnaast was het tijdens het testen zelf ook lastig dat het remote moest. Het was lastig voor de testpersonen om in de meeting te komen en heb dan ook aan de telefoon instructies moeten geven. Helemaal niet erg natuurlijk maar voor diegene wel vervelend dat het allemaal zo lastig moet. Dit motiveert mij wel om hiermee door te blijven gaan. Het is toch eigenlijk erg dat je iemand moet bellen omdat het zelf niet lukt?

Ondanks dat het soms wat moeilijk ging vond ik het echt super leuk om te doen. Ik vond het heel interessant om te kijken hoe zij het web gebruiken en het was dan ook af en toe echt pijnlijk om niet in te haken en te reageren. Ik moest me dan ook echt wel inhouden maar het lukte goed. Vaak aan het einde van een opdracht als het echt helemaal mis ging en nadat ik doorvroeg over de situatie, legde ik wel uit wat onze bedoeling ervan was. De testpersonen vonden dat wel fijn om zo een beeld te krijgen van onze ideeën erachter. 

#### Leerdoel 3. Toegankelijkheid
![Schermafbeelding 2020-06-26 om 12 14 49](https://user-images.githubusercontent.com/45541885/85846881-cd988380-b7a6-11ea-8f11-1f6441ab3af8.png)

Met de algemene toegankelijkheid van de gebruiker heb ik me best veel mee bezig gehouden. Als ik nieuwe kleuren wilde toevoegen keek ik altijd hoe het eruit ziet als je kleurenblind bent. Ook probeerde ik het contrast zo groot mogelijk te houden. Dit was vooral van belang bij de hover maar ook voor de focus. Dat moest ten alle tijden het duidelijkst zijn op de website. 

De user experience en de toegankelijkheid was sowieso heel belangrijk voor dit project maar ik ben van mening dat we en ik ook dit goed hebben aangepakt. Er is getest, de website is te besturen met het toetsenbord en we proberen het zo vriendelijk mogelijk te houden. 

feedback naar de gebruiker toe probeerde ik ook te geven met kleuren. Voornamelijk in het formulier in stap 5. Achteraf echt helemaal niet handig voor mensen met kleurenblind! Met vorm of tekst had ik dit ook veel duidelijker moeten aangeven. 

Persoonlijk vind ik dit een lastig punt om altijd aan te houden. Aan het begin dacht ik hier vurig over na maar in de laatste week was ik dit helemaal vergeten. We waren heel druk en we moesten het af hebben. Hierdoor ben ik dus achteraf ook helemaal niet tevreden met hoe ik dat formulier in stap 5 heb aangepakt. Het is vervelend dat je dit in de praktijk snel vergeet uit haast en druk. Terwijl dit juist zo belangrijk is. 

#### Hoe zit het met de algemene vakken?
Zoals je misschien al hebt gemerkt na het lezen van mijn product biografie, heb ik me heel erg gefocust op de design vakken van de minor. Ik vond deze vakken tijdens de minor veel leuker om te doen en ik ben daar ook beter in. Ik heb wel veel interesse in de technische vakken van deze minor alleen heb daar veel moeite mee gehad. Daarnaast werkte ik met twee teamgenoten die wel enorm technisch zijn! Ook zo ben ik een beetje automatisch richting de design kant gegaan. 

Bij elkaar hebben we met het hele team veel gedaan in het project wat met bijna alle vakken van de minor overeenkomen. Omdat dit wel een reflectie blijft op wat ik persoonlijk heb gedaan en mijn gedachten daarover wil ik me ook hier weer focussen op wat ik heb gedaan. 

Allereerst heb ik heel veel gehad aan css to the rescue. Ik merkte dat css bij mij al zo veel beter en sneller ging dan voor dit vak. Ik vond het heel leuk om de animaties die ik voor dat vak had gebruikt weer te gebruiken in dit project. Alleen dan wat minder overdreven. Ik ben dankbaar dat we de ruimte kregen om met css te spelen en nieuwe dingen te ontdekken. Tijdens het vak dacht ik wel bij veel dingen die ik ontdekte: “Dat is cool maar wanneer gebruik ik dat?” Het is heel gaaf om dan te merken dat je het wel in de praktijk kan stoppen. Toch heb ik ook weer in dit project meer geleerd over css. 

Browser technologies heeft me erg geholpen bij het besef van welke html elementen wel en niet toegankelijk zijn. Dit zat nog redelijk vers in mijn hoofd en als ik het niet meer zeker wist keek ik op caniuse.com. Daarnaast kon ik dankzij dit vak ook bepaalde keuzes overwegen. Bijvoorbeeld iets wat niet op elke browser te gebruiken is maar wel een mooie enhancement is voor als het wel kan. Zo zorgde ik er dan ook voor dat ons prototype, of een onderdeel ervan, niet compleet afhankelijk was van die ene feature die alleen maar op de nieuwste browsers werkt. Dankzij het vak was het nadenken over dit soort vragen een stuk natuurlijker geworden. 

Bij web design hebben wij natuurlijk ontzettend veel getest. Hier heb ik dan ook heel veel aan gehad in dit project. Ik probeerde elke keer toe te passen van wat ik had geleerd bij dit vak en soms was dat lastig. Vooral als het tijdens het testen mis ging. Maar naarmate ik meer ging testen lukte het echt goed en kregen we ook hele fijne reacties van de mensen met wie we hebben getest. Dat vond ik heel leuk om te horen. Daarnaast heb ik ook heel veel gehad aan dit vak wat betreft toegankelijkheid. Toch vind ik het wel jammer dat ik met web design niet meer op ARIA ben ingegaan maar ik ben wel heel blij dat ik dat met dit project heb kunnen doen. ARIA is echt heel krachtig en het maakt je website een stuk vriendelijker als je het goed gebruikt. 

Tja, dat zijn alle vakken waar ik heb meest op heb gefocust en het meest van wat ik heb toegepast in ons project. Desalniettemin heb ik ook ontzettend veel geleerd van WAFS, PWA en RTW. Ik heb hier misschien het minst mee gedaan maar ik kon wel met Mohamad en Wouter mee praten als zij wat deden wat op een van deze vakken sloeg. Ik begreep de code en de structuur ervan goed. Deze vakken hebben mij heel erg geholpen bij het begrijpen van de technische kant van dit project en dat vind ik wel heel fijn. 

Om een goede front-end developer te worden moet ik ook verstand hebben van de technische vakken binnen de minor. Ik heb er nu wel verstand van alleen moet ik nog wel meer ervaring opdoen. Meer projecten oppakken en maken die wat technischer zijn. 

Tijdens dit project maar ook daarbuiten heb ik gemerkt dat mijn kwaliteiten, die meer richting de design gaan, niet nutteloos zijn. Vooral niet als front-ender. Niet veel front-enders hebben gevoel voor design en ux. Vele vinden testen moeilijk (misschien zelfs overbodig) en hebben niet tot nauwelijks interesse in de toegankelijkheid. Dat ik me heb gefocust op de design vakken met dit project is misschien dan ook maar goed geweest. Om nog beter te worden is het voor later juist handig om richting de techniek te gaan. 

#### Eindconclusie
Na dit project en het schrijven van mijn leerdoelen schrok ik eigenlijk van hoeveel dingen ik tijdens het project beter had kunnen doen om het voor iedereen nog prettiger te maken. Ik schrik hiervan omdat dit dus zo makkelijk te vergeten is. In een project op school focus je hier dan het hele project op maar wanneer er ook andere dingen van te pas komen in een groter project voelt dit ineens zo onbelangrijk terwijl dat helemaal niet zo is. 

Ik begrijp heel goed dat het web niet toegankelijk is want of dit word niet geleerd, of dit word snel vergeten en onbelangrijk voor jouw leidinggevende en/of opdrachtgever. Ik wil hier zelf verandering in brengen. Ik wil mezelf aanleren om na te denken over mensen anders dan ikzelf. Dat reduce motion wel belangrijk is of dat de kleuren, vormen en teksten ook goed werken voor mensen die (kleuren) blind zijn. Zo had ik ook nog nooit nagedacht over de inverted colors waar Roger mee werkte. 
Ik ben hiermee al wel op de goede weg maar toch heb ik hier nog veel over te leren. Niet alleen om dit in de praktijk en in de projecten brengen maar ook dit soort punten bespreken met mijn toekomstige leidinggevende en opdrachtgevers. De toegankelijkheid op het web heeft nog een lange weg te gaan maar desalniettemin wil ik hier aan mee helpen en misschien ook wel anderen inspireren om hier aandacht aan te geven. Net zoals deze minor maar vooral Vasilis dit bij mij heeft gedaan. 
